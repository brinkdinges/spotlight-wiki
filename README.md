Welkom bij Spotlight, de leukste coworking space voor ondernemers in Enschede.

In dit document leggen we uit hoe we werken en waarom. Zo hebben we alle informatie netjes op √©√©n plek verzameld.

1. [Kantoor](#kantoor)
2. [Abonnementen](#abonnementen)
3. [Communicatie](#communicatie)
4. [Sociaal](#sociaal)
5. [Intrastructuur](#infrastructuur)

# Kantoor 

## Openingstijden
We hanteren een systeem waarbij er altijd iemand aanwezig is om 9 uur 's morgens. Zo weten mensen met een vijfdagenpas waar ze aan toe zijn. 

- Maandag: Peter
- Dinsdag: Inge
- Woensdag: Sophie
- Donderdag: nog in te vullen
- Vrijdag: Sirp

Inge speelt regelmatig vliegende keep en Frank, Wico en Sietske zijn ook vaak vroeg aanwezig. 

## Voordeur
Je krijgt een sms met een uitnodiging voor de EVVA Airkey app. Installeer de app en accepteer alle permissies, anders werkt hij echt niet.
Ben je als eerste op kantoor dan kun je hiermee de deur openen, ga je als laatste weg dan graag de deur op slot draaien. Hij gaat niet automatisch op slot namelijk. Ben je op rare tijden alleen aanwezig dan kun je de deur altijd op slot draaien van binnenuit.

Als je in de buurt van de voordeur bent, maak dan het slot even wakker door hem aan te raken. Open de app. De app gaat via Bluetooth zoeken naar het voordeurslot en er komt een knop in beeld. Druk op die knop en de lampjes op het slot worden groen. Nu heb je een paar seconden om het slot twee keer rond te draaien. 

Het afsluiten werkt net zo, maar nu draai je twee keer de andere kant op. 

Pas op bij het sluiten van de deur, het slot komt net tegen het kozijn aan en bij Jacco is hij al eens afgebroken. Het slot is net niet helemaal rond, dus soms kun je het aanlopen verminderen door het slot een klein stukje te verdraaien.

![2025-05-28 14 28 51](https://github.com/user-attachments/assets/938ed0e9-064e-4da0-b7f3-25249c895365)

Als je een Android hebt kun je ook je telefoon tegen het slot aanhouden om hem te activeren. Dan gebruik je NFC in plaats van Bluetooth. Deze optie is niet beschikbaar voor iOS.

## Verlichting
Je kunt alle verlichting met √©√©n knop in- of uitschakelen. Dat kan op drie plekken:

1. Beneden op een pilaar links
2. Boven op de tablet 
3. Boven op de knop rechts van de tablet. 

![2025-05-28 14 28 07](https://github.com/user-attachments/assets/691fefed-e4eb-4b8a-b86c-e2601a5df3a1)

Elke knop heeft vier posities, maar die doen allemaal hetzelfde. Alleen de verlichting in de spreekkamer beneden moet je even apart uitzetten.

## Airco 
Elke ruimte beschikt over een airco. Je kunt deze bedienen met een afstandsbediening: mik op de airco en het werkt. De afstandsbedieningen zijn niet gekoppeld aan de airco, dus je kunt ze voor elke unit gebruiken.

De airco heeft vijf standen (cooling, drying, fan, auto, heating). Het gebruik van de Auto stand is ons sterk afgeraden.

Zet de airco svp uit of minder hard als het niet nodig is, ze vreten stroom namelijk.

## Vergaderruimtes
We hebben drie vergaderruimtes en een belcel genaamd Bella.

Je kunt altijd een spreekkamer pakken als deze beschikbaar is. Je kunt ze [hier reserveren](https://outlook.office.com/book/SpotlightCoworkingvoorleden@spotlight.space/) voor een later moment. Voor het reserveren rekenen we 5 euro per uur.

Op de tablet, in de Home Assistant app, kun je zien of een vergaderruimte beschikbaar is. Er staat ook een link naar de booking pagina op het dashboard.

We hebben een aparte boeking pagina [voor externen](https://outlook.office.com/book/SpotlightCoworking@spotlight.space/), zij betalen 15-25 euro per uur.

![2025-05-28 14 28 25](https://github.com/user-attachments/assets/5849f310-fbd5-4d49-aecb-fe39b12b0c2d)

1. Kamer 1 - beneden:
    - 6 personen
    - TV met Chromecast
    - Whiteboard 
	- Airco 
2. Kamer 2 - boven links
    - 4 personen
	- Airco 
3. Kamer 3 - boven rechts
    - 6 personen
    - TV met Chromecast
    - Whiteboard 
	- Airco 
4. Belcel:
    - 1-2 personen

### Verlichting, airco, ventilatie 
Elke spreekkamer heeft twee schakelaars:
- De bovenste is voor verlichting
- De onderste is voor de ventilatie. De spreekkamers boven delen een ventilator, dus deze gaat aan als √©√©n van de spreekkamers de schakelaar aan zet.

De airco kun je bedienen met de afstandsbediening die in de ruimte aanwezig is. Kun je hem niet vinden dan kun je ook een andere afstandsbediening gebruiken, ze zijn niet gekoppeld aan het apparaat. Je kunt de airco ook via de Home Assistant app op de tablet bedienen.

In Bella werkt alles automatisch, boven je zit zelfs een 230V en USB aansluiting.

## Printen
We hebben een kleuren laserprinter, een Brother DCP-L3520CDW. Toevoegen aan je Windows of Mac computer is heel simpel, zoek op het netwerk naar een printer (hij heet BROTHER-PRINTER) en voeg hem toe.

Wil je meer controle, of wil je scannen, dan kun je de Brother iPrint&Scan app installeren. Via de [productpagina](https://support.brother.com/g/b/producttop.aspx?c=as_ot&lang=en&prod=dcpl3520cdw_eu_as) kun je de download vinden.

Nieuwe toners liggen in de kasten onder de printer. Begint hij te zeuren dat een kleur bijna op is ("toner low") en ligt er geen toner meer van die kleur, geef het dan even door.

## Koffie, thee, bier
In principe is je abonnement all-in, dus pak gerust iets te drinken, batterijen of papier uit de kast. Printen mag ook. Alleen de Nespresso cups worden door de leden zelf betaald, daarvoor kopen we samen elke paar maand groot in. Sommige mensen nemen hun eigen favoriete cups mee.

## Afval
- Papier: mag in een doos in de voorraadkast.
- Glas: mag in de voorraadkast
- Rest: in de zwarte container in de keuken, de rechter bak. 
- Plastic en blik: in de zwarte container in de keuken, de linker en middelste bak. De gemeente Enschede noemt dit ‚Äúverpakkingen‚Äù, zie het plaatje hieronder.

<img src="https://github.com/user-attachments/assets/ff93ff9e-27e8-42ea-94c3-34c49526f1df" width="500">

## Zonwering 
Alle ramen zijn voorzien van zonwering (screens) aan de buitenkant. De zuidkant en westkant zijn los te besturen. Ze worden automatisch oplaag gezet als het zonnig is en gaan omhoog als de zon weg is of als het hard waait. Werkt dit niet goed, dan kun je ze altijd zelf omlaag/omhoog zetten met de twee schakelaars op de witte kast.
Soms gaan ze niet meer automatisch omhoog als je ze handmatig omlaag hebt gezet. Dus zet ze even naar boven als je naar huis gaat.

![2025-05-28 14 39 34](https://github.com/user-attachments/assets/a2a2e74f-e1b1-469e-bc4b-3b4e89ff9f32)

## Warmte
Ja, het is warm. Nee, Domijn gaat daar niks aan doen. Ja, we zijn bezig met meer ventilatie.

Wat je zelf kunt doen:
- Zet de airco en ventilatie in de spreekkamers aan als je erin zit middels de onderste lichtknop.
- Zorg dat de zonneschermen omlaag zijn als het zonnig is. De zon is het grootste probleem. De zonneschermen worden automatisch bediend, maar soms zit de aansturing er toch naast.
- Zet een kleine ventilator op je bureau. Een beetje wind helpt enorm.
- Zet de grote ventilator 's nachts hard aan door middel van de draaiknop in de voorraadkast. Hierdoor koelt het 2-3 graden af in een nacht.

## Boodschappen 
We bestellen ongeveer 1 keer per maand boodschappen bij de Jumbo. Is er iets op of missen we iets? Zet het dan op de boodschappenlijst op de tablet.

## Schoonmaak
Elk weekend komt onze schoonmaakster langs om te stofzuigen, de wc's en de keuken schoon te maken en de bureaus af te nemen. Mist ze systematisch een plekje, geef het dan even door of pak het zelf even op.

Vlekken in het tapijt kun je het beste zo snel mogelijk schoonmaken. Het trekt er namelijk snel in en we hebben erg weinig reserve tapijttegels.

# Abonnementen
## Flex Desk 
Heb je een Flex Desk abonnement, dan kun je gebruik maken van elk beschikbaar bureau. Aan het eind van je dag laat je het bureau weer leeg achter. Je mag wel spullen achterlaten in een van de kasten. 

- Je krijgt toegang tot de voordeur.
- Je mag gebruik maken van alle voorzieningen.
- Het is **niet** toegestaan je ons adres te gebruiken als je bedrijfsadres bij de KVK.
- Je kunt vergaderruimtes reserveren voor 5 euro per uur.
- Je krijgt elke eerste dag van de maand een factuur. Deze kun je betalen met iDEAL, overschrijving en meer.

## Dedicated Desk 
Heb je een Dedicated Desk abonnement, dan mag je een bureau claimen wat helemaal voor jou is. 

- Je krijgt toegang tot de voordeur.
- Je mag gebruik maken van alle voorzieningen.
- Het is **wel** toegestaan je ons adres te gebruiken als je bedrijfsadres bij de KVK.
- Je kunt vergaderruimtes reserveren voor 5 euro per uur.
- Je krijgt elke eerste dag van de maand een factuur. Deze kun je betalen met iDEAL, overschrijving en meer.

## Vijfdagenpas
Ben je niet zo vaak in Enschede, of zoek je gewoon af en toe een leuke werkplek? Dan is onze vijfdagenpas wat voor jou. 

- Je betaalt vooraf voor de strippenkaart.
- Je krijgt daarna elke dag dat je bij Spotlight zit een stempel op je kaart. Deze dagen hoeven niet aansluitend te zijn.
- Je krijgt **geen** toegang tot de voordeur. Dit krijg je wel bij een Flex of Dedicated Desk abonnement.
- Je kunt vergaderruimtes reserveren voor 5 euro per uur.
- Het is niet toegestaan je ons adres te gebruiken als je bedrijfsadres bij de KVK.

## Vriend van de Spot
Voor 10 of 20 euro per maand kun je vriend van de Spotlight worden. Zo help je ons een handje, maar je krijgt er ook iets voor terug:

- Je wordt uitgenodigd voor onze WhatsApp community
- Je krijgt jaarlijks een vijfdagenpas
- Je wordt uitgenodigd voor onze maandelijkse Community Night

We factureren jaarlijks vooraf. Je krijgt van tevoren wel een herinnering.

Het enige verschil tussen het 10 en 20 euro abbo is de prijs. Onze dank is groot üôè

## Je abonnement wijzigen 
- Je hebt een maand opzegtermijn per laatste van de maand. Zeg je 20 november op, dan loopt je abonnement tot eind december.
- Je kunt maandelijks switchen tussen abonnementsvormen. Hiervoor moet je bij Peter zijn.
- Het pauzeren van je abonnement kan in overleg.

# Communicatie 

## WhatsApp Community
We hebben een Whatspp community met daarin een aantal groepen. Je zit sowieso in de Actieve Leden groep, daar haal ik mensen ook echt uit als ze weg gaan. Veel oud-leden en vrienden hangen in de Vrienden van de Spot groep.

![Whatsapp Community](https://github.com/user-attachments/assets/0222d013-644e-4d21-b890-a84ff4f836b0)

Alle groepen zijn informeel. De actieve leden groep is meer voor kantoorgerelateerde zaken, de echte onzin kan beter in de vrienden groep :)

## Email lijst
Deze lijst gebruiken we voor offici√´le communicatie. In de praktijk komt het er vooral op neer dat je elke maand een uitnodiging voor de Community Night ontvangt.

## Slack
We zitten met een aantal leden ook in Slack. Dit is geen officieel of verplicht kanaal meer, het is gewoon gezellig daar.

# Sociaal

## Gezelligheid vs stilte 
We houden hier allemaal van rust en we houden allemaal van gezelligheid. Een gesprek of een belletje achter je bureau is prima, maar houd wel rekening met de mensen om je heen. Maak gerust gebruik van een spreekkamer voor een lang of luid gesprek.
Je mag iemand altijd aanspreken op zijn gedrag als je er last van hebt of als het echt even niet goed uit komt voor jou.

## Lunch
De lunch is het hoogtepunt van de dag. We mikken op 12:30, daarvoor lopen we vaak even naar de Jumbo. De lunch duurt zo lang als hij duurt. 

Als je het gezellig wilt houden, begin dan niet over Andrew Tate of Trump :X

## Community Night
Elke laatste woensdag van de maand houden we een Community Night. Soms gaan we iets leuks doen, soms gaan we praten over een thema of houdt iemand een presentatie. Je krijgt een uitnodiging per email en WhatsApp.
Meestal begint het programma om 19:30, daarvoor bestellen we iets te eten. Alles is optioneel. 

## Vrijdagmiddagborrel
Hoewel de vrijdagmiddagborrel steeds minder officieel is, pakken we er nog steeds graag een biertje bij. Soms werken we dan nog lafjes even door. Voel je vrij om de borrel te openen!

# Infrastructuur 

## Internet
Als het goed is heb je al toegang tot het internet. Het wachtwoord van de wifi hangt in een lijstje in de keuken. Je kunt ook gebruik maken van bedraad internet, elke paal aan het raam en elke spreekkamer heeft √©√©n aansluiting.
We hebben snel internet: glasvezel met 1 gigabit per seconde van KPN. 

Als er een storing is dan kunnen we een mannetje langs laten komen. Het glasvezelkastje en ons modem hangen in de meterkast. Aan de groene lampjes kun je zien of we verbinding hebben.

## Parkeren
Je kunt voor de deur betaald parkeren voor ‚Ç¨4 per uur, maximaal 2 uur. 

Wil je langer of vaker parkeren, dan kan dat bij [Parkeerterrein Performance Factory](https://maps.app.goo.gl/zxBw2amh32gKbaNP7) voor ‚Ç¨2,25 per uur of ‚Ç¨8,50 per dag. Je kunt ook een [maandag-vrijdag abbo](https://park-spot.com/nl/subscription/the-performance-factory-enschede/product/partners-performance-factory-5-24) afnemen voor ‚Ç¨27,50 incl btw per maand of een [24/7 abbo](https://park-spot.com/nl/subscription/the-performance-factory-enschede/product/7-x-24u-parkeren-maand-abonnement) voor ‚Ç¨35 incl btw per maand. 

We kunnen ook bezoekerspassen aanvragen. Dit gaat wel per 50 stuks, dus die hebben we nog niet aangevraagd. Domijn biedt twee types:

- 3 uur parkeren: ‚Ç¨2 ex btw
- 24 uur parkeren: ‚Ç¨5 ex btw
